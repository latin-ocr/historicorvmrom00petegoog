C. ASINIVS POLLIO . LXXXV

declamationes earumque ssores spernere non potuit, in agendo
siccitatem quandam et ieiunitatem captabat, ut testimonio Quin-
tiliani saeculo prior uideretur Cicerone. ¹) concinebat is mos cum
eius constantia ct ueritate, qua et apud senatum lulium Caesa-
rem, cum ei infensus esset, et sub Augusto Brutum Cassiumque
laudauit (Cic. ad fam. Χ 31, 3. Tac. ann. IV 34), neque minus
cum diligentia, quae etiam ad minutias grammaticas indagandas
descendebat (F. Harder in FleckeiS. ann. 137 p. 368 sqq). ac-
cendebatur tamen et naturae uehementia, ut saepe in ferociam '
contumaciamque mutaretur, et iudicii acie asperitateque, qua mul·
torum animos delectaret, alios offenderet, nemini parceret, ne
Caesari quidem Sallustioque (fr. 4. adn. ad fr. 7. Gell. Χ 26, l)
aut Liuio (Quint. I 5, 56. VIII 1, 3).

Hinc summa laude dicendi eum floruisse facile intellegitur,
ita ut haec eius uirtus ab antiquis prima haberetur, eundemque
magna morum et ' ingenii existimatione. minus tamen iocosos
lusus tragoediasque, in quibus laudandis multi sunt Vergilius
Horatiusque, nos probaturos esse opinor, si ad nos peruenis-
sent, cum Accium Pacuuiumque eas dicat redolere Tacitus
(dial. 21). uidetur autem ad illos deductus esse Heluii Cinnae,
Catulli aliorumque poetarum, cum adulescens esset, consuetu-
dine, tragoedias uero adgressus esse, cum ex Parthinorum bello
reuersus esset, nam iam a. 39f'715 Vergilius eius carmina ‘sola
Sophocleo digna coturno’ praedicat (ecl. 8, 10), a. c. 37s717
(—35s719) Horatius ‘regum facta pede ter percusso’ cantata
(sat. I 10, 43). tum uero cum inter Octauianum et Antonium
discrimen armorum appropinquaret, ut et otium suum defenderet
et ueritatis praeconium susciperet, historia bellum ciuicum ex
Metello consule (a. 60f¹694> motum persequi coepit, id est a
priore triumuiratu, nam ab hac amicitia, non a discidio illud ”
repetiit ²), cuius quidem historiae initia Horatius, cum primum
carmen alterius libri componeret (paulo post bellum Actiacum⁸))

 

 

1) Quint. X 1, 1133 2, 17. XII 10, 11. Cf. Tac. dial. 21. Senecae
ep. 100, ⁷: compositio salebrosa et exiliens.

2) Cf. Plut. Caes. 13 Οὐ γάρ, ὡς οἱ πλεῖστοι νομίζουσιν, ἡ Καίσαρος
καὶ Πομπηίου διαφορὰ τοὺς ἐμφυλίους ἀπειργάσατο πολέμους, ἀλλὰ μᾶλλον
ἡ φιλία, συστάντων ἐπὶ καταλύσει τῆς ἀριστοκρατίας τὸ πρῶτον, εἶτα
οὕτως καὶ πρὸς ἀλλήλους διαστάντων.

3) Vt Augusti commentarios ab Asinio adhibitos esse demonstrare
posset, Kornemann p. 652 sq. historias post a.. 20l784 ad finem perduc-
tos csse arbitratus est.

