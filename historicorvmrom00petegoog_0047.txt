XXXVI DE SCRIPTORVM VITIS ET SCRIPTIS

Elucet igitur etiam hinc eius artificium et in quadriparti-
tione totius argumenti, qua si poterat, usus est (‘ut ideo fere
omnia sint quadripartita’‚ de 1. l. V 12), et in coniunctione rerum
cum librorum exitu et in ratione tractationis secundum rerum
uarietatem instituta. nam etsi totum opus certis regum generumque
nominibus quasi pertexuit, luxuriauit tamen in exornando, cum
uarias fabulas ex amplis Graecorum thesauris adderet, qua in re
ne deorum auctoritatem minueret, quae turpia antiquitus de eis
narrabantur, uel Euhemerum secutus ¹) ad homines rettulit, ut
Europae raptum ad Xanthum Cretensium regem, ita tamen, ut
multos homines eiusdem doctrina usus in deorum numerum post
mortem receptos esse doceret, uel ‘non fabulosam sed historicam
rationem reddens’ ita fabulas illas interpretatus est, ut deos omnino
maculis uitiorum humanorum purgaret, illas autem secerneret ab eiS,
quae ‘ingeniis hominum ita essent fictae, ut non essent opprobriis
numinum adfixae'‚ uelut Triptolemi, Minotauri, Centaurorum, quas
quidem inter diluuium Deucalionis et bellum Troianum recen·
suerat. ²) tertio libro Varro historiam quae dicebatur de rebus
post bellum Troianum usque ad Romam conditam effudit, quarto
in lucem originis Romanae progressus ltaliae disciplinam et uitam
(si eam iure a Seruio laudatam esse sumimuS, fr. 20) cum eis
quas antea depinxerat gentibus comparasse et comprehendisse
uidetur, ita ut a Romanis eoS, quos imitati essent, superatos, quae
ab illis accepissent, sacta esse meliora demonstraret (mma. l. s,
p. 241 sq).

Illud autem studium rationis numerorum Pythagoricum non
solum res externas sed etiam chronographiam imbuit. in qua etsi
in uniuersum Castori se addixit, tamen ipsa indole ad Pythagoram
inclinabat, ut eius modo se etiam sepeliri iuberet (Ptin. n. h. 35, 160.
uid. m. Βῆ. l..s·. p. 235 sq). nam cum stoici annos maiores miliariis
ciuilium annorum dimensi essent, Varro et eum numerum intra
quadringentos quadraginta annos coercuit et emendationem tem-

 

1) vid. Festus s. u. p. 310: Sus Mineruam in prouerbio est, ubi
quie id docet alterum, cuius ipse inscius est. quam rem in medie, ut
aiunt, positam Varro et Euhemerus ineptis mythis inuoluere maluerunt
quam simpliciter νείατα.

2) Saepe fabulis, quas ‘poetae cantent, theatra concrepent, populi
celebrent? opponit declamans Augustinus rationalismum Varronis ut
magna. cum doctrina. ex obscurarum notitia. litterarum eruentis, quibua

‘ne deorum naturae seu moribus credantur incongrnn’, prohibeatur
(de c. d. XVIH 10. 11. 12).

