xxxxvtn DE SCRIPTORVM VITIS ΕΤ SCRIPTIS

supra p. xxvsq), tum de Alcibiadis moribus aequius iudicat com-
motus respectu Thucydidis ut ‘eiusdem ' aetatis' et Theopompi
(‘post aliquanto nati') Timaeique ut in ceteris rebus ‘maledicen-
tissimorum' (7, 11, 1). quamquam in Thucydide describendo ac-
curata diligentia etiam hic caruit.

Eadem inconstantia in rebus publicis aestimandis insignis est.
ab una parte laudat Miltiadis in Chersonneso tyrannidem (I 2, 3 ; 8, 4,
quae re uera crudelissima fuit) uel ex Epaminondae uita intelligi
posse praedicat unum hominem pluris quam ciuitatem fuisse
(15, 10, 4) uel in magnis liberisque ciuitatibus inuidiam comitem
gloriae esse, ut Athenis omnes principes a conspectu ciuium
suorum recesserint (12, 3, 3 sq), inuehitur in sua tempora, qui·-
bus res publica potentia administretur (Cato 2, 2) uel imperatorum
(17, 4, 2) uel ueteranorum (18, 1, 2), boni pro libertate fortius lo-
quantur quam pugnent (8, 2, 4,· cs. 1, 6, 2), probat in Attici uita
Augusti imperium, contra rhetorum more eorum uirtutem admiratur,
qui tyrannorum nece patriam in libertatem uindicare ausi sint
(20,1. 8, 1, 2), neque ullum imperium tutum esse declamat nisi bene-
uolentia munitum (10, 5, 3,· 9, 5) multusque est in mortibus
regum uel tyrannorum exornandis et amplificandis , in qua re
largam materiam rhetoribus talia opera qualia Phanii Eresii τυ-
ράννων ἀναιρέσεις καὶ τιμωρίαι Anaximenisque rhetoris βασι-
λέων μεταλλαγαί suppeditabant. similiter materiae proprietate
ductus modo honestam mortem turpi uitae praelatam laudat
(12, 4, 3), modo prudentiam e grauibus procellis ciuilibus ad in·
columitatem peruenientem (Att. 10, 6).

Sed haec diuersitas etiam iu ipsa materia conspicitur. nam
in aliis ducum uitis res bellicas uel posthabuit uel strictim tetigit,
ita ut fabulae aliaeque narrationes longe superarent, at Datamis
et Eumenis vitae rerum ordinem paene more historiae explicant
et fabularum copia paene omnino uacant, similisque species Dioneae
est. nec uersuum numeri grauitati uirorum pares sunt. quid
quod regum illorum uitae ¹) praeter Hannibalis omnium longis-
simae sunt. ex qua disputatione nec multis ex fontibus res con-
quirere nec summas res eligere nec certam imaginem Nepotem
depingere sibi proposuisse adparet.

1) Datamis excusat sane longitudinem rerum gestarum et obseu-
ritate et rat—ione, sed Pelopidae, quem item uulgo ignotum fuisse dicit,
uitam uix dimidia. part-‚e transegit.

