Lxxn DE SCRIPTORVM VITIS ΕΤ SCRIPTIS

tabrico tenus bello nec ultra’ composuisse, id est usque ad annum
25Π29, ultra quem Augustus ei non interfuit quoque iterum ab eo
lanum clausum esse constat (Mon. Ancyr. ed. Mommsen² p. 50). ¹)
Libris ea complexus est tredecim (Suet. l. S. Suid. J p. 851 Bhdy)
inscripsitque patrem ex parte imitatus ‘Commentarii uitae suae’
(cf. fr. 526. 8. 13. 14. 17. 18), fortasse addens ‘ad Agrippam et
Maecenatem’ (fr. 6), ut et gratum animum signiticaret et ad eorum
testimonia narrationem suam referret. Ipsum opus non habebat,
cur excusaret, nam etiam tum hoc fiduciae potius morum quam
adrogantiae esse (Tac. Ayr. 1) potuit arbitrari uel uideri se arhi-
trari, nec illud a consuetudine abhorrebat Rutilii, Scauri, Caesaris
dictatoriS, ut quasdam res tacendo oblitteraret, alias obscuraret
uel mutaret uel defenderet uel augeret uel exornaret. erant autem
multa, ad quae, ut cum Seneca loquar (de clem. I 11), ipse in-
uitus oculos retorquebat, maxime res a tribus uiris gestae, quas
quantum ipse aspernatus sit atque a sua persona reiecerit, fr. 11 ,
aperte demonstratur (Plew l. s. p. 116 sqq. sed quanta cum arte
in ea re uersari potuerit, ex monumento Ancyrano manufestum
est (Geschichtl. Lite. I p. 456 sq. Gardthausen Auo. I p. 1284.
II p. 87), quod annum septuagesimum agens composuit, cum ‘di-
gnitate omnibus praestaret’ (Mon. Ano. c. 34). latius hercle liberi-
usque iuuenis quadragenarius in uita sua proponenda exspatiari
poterat, in qua, ut plura recenti inuidia flagrabant, ita ad eam
exstinguendam plura remedia suppetebant, non modo ingenii atque
sagacitatis sed etiam artis dicendi ex rhetorum disciplina petita.
ltaque quae in indice silentio transiit, in uita copiose exposuerat,
diuino consilio se ortum (fr. 2) et seruatum esse (fr. 10) ani-
mamque patris Caesaris inter deorum immortalium numina esse
receptam (fr. 4), quacum ratione sere congruit, quod illic exer-
citum priuato consilio priuataque impensa a se comparatum rem-
que publicam dominatione factionis oppressam in libertatem uiu-
dicatam esse gloriatus est (c. 1) omniaque ad se suamque laudem
reuocauit. deinde cum illic res a se gestas capitulatim quasi ex
superiore loco perlustraret et comprehenderet, hic eas eo, quo
gestae erant ordine persequebatur et ante oculos eorum, qui
legerent, explicabat, quod ut efficeret, Caesarem imitatus ne
orationibus quidem carere uoluit, quarum exemplum artificiosum

1) Nescio quo iure Nissen in mus. Rhen. 41 p. 492 libros usque ad
annum 2⁷l⁷2⁷ i. e. usque ad principatum constitutum pertinuisse dicat.

