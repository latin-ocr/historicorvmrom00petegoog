Lm DE SCRIPTORVM VITIS ΕΤ SCRIPTIS

magistratu sexto die se abdicauit ‘inciuilem potestatem’ esse con-
testanS, idemque primus curator aquarum, quorum honorum gra·
tiam rettulit, cum ab eo inductus a. 2s752 senatus Augustum
patrem patriae nominauit. hinc eius memoria publica silet. totum
‘se abdidisse uidetur litterarum studiis patrocinioque poetarum, a
quo ne antea quidem eum alienum fuisse constat. mortem obiit
ingenii debilitate corporisque dolore conlectus anno fere 13s766
(sic Bessan l. s.), ueniaque eum prosecutus est Ouidius exsul
(ex Ponto I 7, 29 sq.).

Nunc quaeritur, quam partem huius uitae uarietatis Messalla
descripserit. Plutarchi quidem testimoniis (fr. 1—3) commenta-
riorum in modum eum de pugna Philippensi egisse cognitum
habemuS, de cuius descriptione acriter tum hinc illinc certatum
est. amplam enim Brutus Cassiusque cohortem uirorum doctorum
secum duxerant (uid. p. LXVI sqq), qui ut studio uel partium uel
ingenii sui ostentandi satisfacerent, ad animos hominum mouen-
dos multa de illorum miserabili morte declamauerunt. aliam uiam
Messallam ingressum esse consentaneum est. nimirum quem post
illam pugnam seruari beneflcio Caesaris maluisse quam dubiam
spem armorum amplius temptare Velleius (II 71) tradidit, quem
tamen eundem etiam postea Cassium imperatorem suum praedi·
casse Tacitus (ann. IV 34), quem omnino auream mediocritatem
dilexisse uita docet, hunc ut diuersas partes conciliaret, illud
opus suscepisse habemus cur coniciamus, nec absonum esse uide·
bitur, quod postea idem libellis Octauiani causam contra Antonium
defendit, indignatione eius uitae odioque Cleopatrae exacerbatus.
sed quae horum commentariorum certa indicia supersunt, omnia
ad pugnam illam pertinent seruataque sunt a solo Plutarcho, quo
excepto ad talem librum solo fr. 5 ducimur, ubi Suetonius rem
bello Siculo factam commemorauit, quo Messalla Coruinus Octa·
niano egregiam operam praestitit. at quae de Dellio Seneca (fr. 6)
narrauit, melius cum libellis in Antonium scriptis concinunt,
neque uero Muenzero adsentior (p. 405 sq.) etiam, quae uulgo
illuc ex Charisio referuntur, inter commentariorum reliquias po-
nenda esse arbitranti. nam inscriptiones illorum libellorum ita
citauit Charisius p. 104 et 129, ut quin tales Messalla scripserit,
dubitari non. possit3 quas cum Plinii libro grammatico debeat,
et tertium eius locum (p. 146) et alium naturalis historiae (33, 50),
quo Messallae ‘oratoris' testimonio usus Antonii obscenitatem ca-
uillatur (fr. 10), maiore cum probabilitate ad illos reuoco, prae-

