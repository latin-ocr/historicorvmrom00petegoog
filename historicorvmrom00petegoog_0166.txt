 

C. PLINIVS SECVNDVS CLV

iudicium suum protulisse inde apparet, quod ille suum ita denun-
tiat Καὶ οὐκ ἀπεικός ἐστιν, hic ‘qu ut concesserim’, tum de-

clamat uterque de atrocitate belli ciuilis Sullam, Marium, Pom·
peium nominans (oth. 9. hist. II 37).

Hoc igitur euicisse nobis uidemur communem illum aucto-
rem historiarum testes potissimum oculatos et audisse et laudasse
librumque uel commentarios suos post Caecinae mortem scripsisse.
illud autem ab ingenio Plinii abhorret libros potius legentis et
excerpentis‚ hoc a tempore, quoniam libri ‘A fine Aufidii Bassi'
a. 77s830 ‘iam pridem’ ad linem perducti erant (fr. 4). itaque
Tacitus materiam illam, quam leuiore opera Plutarchus in suum
sermonem transtulit, Suetonius excerpsit, collatis aliis scriptoribus
(nam de actis dubito) examinauit, retractauit, nimia studia
Flauiana abstersit ¹), Vipstanum Messallam amicum bis, Plinium
amici auunculum opportunitate oblata, ne memoriam eorum omnino
obscuraret, semel honoris causa etiam nominauitff')

Quis tamen ille fuerit, non solum nescire me fateor sed
etiam operam perditurum esse, si ultra inquisiuerim. si autem
cui mirum uideatur, quod illustres scriptores ad eundem delati
sint eiusque ne nomen quidem traditum sit, hoc non casu sactum
est. nam cum eorundem uirorum consuetudine uterentur, qui-
buscum admiratione ueteris rei publicae uirtutisque atque graui-
tatis senatus coniuncti essent, ille ignotus auctor pari studio in·
census et oculos omnium illorum facile in se contrahere potuit
et ea ipsa de causa, nisi iniquitas fortunae obliuione eum obruit,
Taciti Suetoniique fulgore praegrauari, cum ille elocutione, hic
diligentia florerent et maiora quaedam temporum rerumque
spatia amplexi essent.

Sed, ut ad Plinium ipsum reuertamur, Tacitus in annalium
tertia hexade etiam duobus locis eum citauit, uno eum solum
(fr. 6), ut propter absurditatem eum redargueret, altero (fr. 5)
una cum Cluuio opponens Fabio Rustico, suum iudicium cohibens;
sed etiam tertio (XIV 2) eum in mente habuit, ubi postquam
incestum Neronis Agrippinaeque secundum Cluuium narrauit, Fa-
bium Rusticum eam culpam in Neronem, non cum illo in Agrip·

1) Itaque Vespasiani proconsulatum Africae Tacitus Π 97 famo-
sum inuisumque fuisse dicit, Suetonius Vesp. 4 integerrimum nec sine
magna dignatione.

2) Miror quod Fabia p. 211 de Cremona. obsessa hos solos Taci-
tum consuluisse conclusit.

