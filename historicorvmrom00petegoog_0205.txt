chxxxxnn DE SCRIPTORVM v1'1'18 ET SCRIPTIS

Quae cum res ita sint comparatae, Cordum, quoniam omnia
ad imperatores referebat, ita tamen ut etiam senatus rationem
haberet, latineque scribebat, per se non ueritum esse consen-
taneum est alicuius imperatoris uoluntati seruire. atqui et stu-
dium Gordianorum ex multis fragmentis (13. 14. 15. 16. 19.
’22. 23. 24) satis apparet et irrisio barbariae Maximini patris
(fr. 8. 9) atque deliciarum tilii (11) et odium Philipporum (24),
qui Gordiano tertio successerunt. itaque in Decii gratiam eum
uitas composuisse probabiliter ex tota horum scriptorum indole
ac ratione efficere posse mihi uideor.

lllud tamen nos non offendet, quod, etsi Capitolinus ut in
uita Clodii (12, 14) Marium Maximum cum Herodiano praeter
ceteros comparauit, ita in ceteris suis uitis Cordum atque ad
eum ut ad auctorem primarium relegauit (fr. 2. 7. 10. 11. cf. 19.
13. 5), nemo ceterorum scriptorum, qui tyrannorum uitas com-
posuerunt, eum dignum qui citaretur iudicasse. casu enim nescio
quo Capitolinus ad eum delatus erat multosque non minus operose
et semiliter fauorem principum illa aetate aucupatos esse magna
hominum eius generis multitudo docet, qui cum ceterum ignoti
sint, singulis plerumque locis in historia Augusta commemorantur.
potuit igitur fieri, ut, quod Plew (Marius Max. p. 11) coniecit,
Trebellius Pollio a Cordo in scribendo exordiretur, quem ad mo·
dum postea ab ipso Vopiscu8‚ sed certa causa in tanta testimo·
niorum paucitate deest.

AEMILIVS PARTHENTANVS

Cordi similem sortem, ut unus scriptor eius mentionem
faceret, hic nanctus est, ‘qui adfectatores tyrannidis iam inde a
ueteribus historiae tradidit' (Vulcac. Gall. 5, 1 == fr. 1); sed quia
Vulcacii Gallicani una uita in historiam Augustam recepta est, hoc
loco eius memoria circumscribitur. cum tamen ille in consilio
suo ‘omnes, qui imperatorium nomen siue iusta ex causa sine
iniusta habuerunt, in litteras mittendi' (c. 3, 3) per dimidiam
partem cum Aemilio conspirauerit, ea, quae cum parte uitae se-
cundum Marium Maximum composita (6, 5—9, 4. u. Die Scr. h. Α.
p. 115 sq.) conexa sunt, ad hunc redire a ueri similitudine non
abhorret, ex quibus quidem non solum Cordum tyrannorum uitas
friuolis nugis et lictis epistulis implesse discimus (Die Sor. h. A.

 

