cxxxn DE SCRIPTORVM VITIS ET SCRIPTIS

CN. DOMITIVS CORBVLO ¹)

’ Qui Taciti annalium libros ultimos legerit, animo recreabitur,
si ex miseriis domesticis ad res a Corbulone gestas animo deuer-
terit. magna enim cum arte rem sic instituit, ut, quemadmodum
in primis Tiberio Germanici speciem ac decorem opposuit, ita
in illis ueteris uirtutis Romanae reliquias enarrans et illustrans
et se ipse et ceteros a conspectu malorum, quibus maiorem par-
tem librorum expleret, paulisper certe reuocaret et, si fieri posset,
delectaret. principium gloriae illi militia fuit, qua legatus pro
praetore in Germania inferiore a. 47s800 Chaucos in obsequium
redegit, imp. Claudio autem, ne sibi periculosus esset, formidinem
iniecit, qua de causa cis Rhenum eum praesidia referre iussit,
insignia tamen triumphi concessit (Tac. XI 18—20. Dio 60, 30,
4—6) et consulatu functum pro consule in Asiam misit (ex numis
Pras. II p. 21). itaque curn bellum quod conficere prohiberetur,
pro confecto duceretur, ut ait Tacitus de Germanico, magna Romae
gloria floruit omniumque in se oculos conuertit, postquam Nerone
modo imperium adepto bellum ab' oriente imminere nuntiatum
est. uirtutibus tum locus patefactus esse uidebatur, cum impera·
tor (Burro fort. auctore) retinendae Armeniae eum praeposuisset-²)
nec defuit famae fortuna.

 

1) Vid. J. Held De Cn. D. G. Progr. Suidniciense 1862. Wolffgramm
On. D. G. Progr.Prenzlau.18''14. Prosop. H p. 20 sq. n. 128. De imagine
eius u. Bernoulli Iconoqr. Rom. I p. 271 sqq. tab. XXIII. —- Premerstein
ap. Pauly -Wiss IV c. 757 sq. Corbulonis, Balbini, Suetonii Paulini,
Vespasiani, Antonii Iuliani commentarios a uitis commentariisque
Sullae, Ciceronis, Caesaris, imp. Tiberii, Agrippinae distinguit, cum hos
tantum in historiis ponit, illos in publicis actis , qui propter rerum
grauitatem publicati sint. neque tamen uideo, eur genere diuersi sint.

2) Filius fuit Vistiliae, frater uterinus P. Suillfi Rufi (Plin. n.h.
VII 39), generi Ouidii, quaestoris Germanici, cos. ante 4‘1ssoo (Prosop.
111 280 n. 700), illo minor, id quod ex Plinio colligitur, maior Caeso-
nia, quam imp. Gaius in matrimonium duxit. itaque diuersus fuit (sic
Nipperdey, Mommsen, Schiller, alii) ab hoc, quem summis laudibus
efferunt et Tacitus et Dio, is Domitius Corbulo, quem praetura func-
tum a. 21s7'24 in L. Sullam nobilem iuuenem propter irreuerentiam in
senatu inuectum esse et curatione uiarum multis exilio fuisse Tacitus
ann. 111 31 propterea a Gaio consulem factum sed a Claudio improba-
tum esse Cassius Dio 59, 15 (cf. 60, 17), uterque eum malignitate nar-
rauerunt, etsi hoe ad ducem pertinere defendit Wolffgramm etiam in
Philol. 44 p. 371—3763 u. Prosop. ’Π p. 20 n. 122.

