cxxnn DE SCRIPTORVM VITIS ΕΤ SCRIPTIS

insertae haud spernendae auctoritatiS, quas originem ducere coniecit
ex Bocchi chronicis , qui, cum eius auctoritas omnium minime
illustris esset, ter citaretur ‘non tam ad rem aliquam a paucis
traditam uel controuersam probandam quam de rebus apud chro- '
nographos omnes relatis et fere tralaticiis', eundemque hunc
Bocchum esse cum Cornelio Boccho a Plinio in nat. hist. de rebus
Hispaniensibus citato. quae quidem coniectura ab Aem. Huebnero
(Herm. I p. 397) splendide confirmata est primum in inscriptione
quadam Lusitani municipii Salaciae (nunc C. 1. L. ll n. 35 p. 7)
eundem recognoscentis , tum in duabus aliis item in Lusitania
repertis (Ο. I. L. Suppl. ad II 5184 et 5617 uid. Eph. epiyr. VIII
p. 356). fuit igitur hic C. Cornelius Bocchus praefectus Caesarum
bis, flamen prouinciae Lusitaniae perpetuus , praefectus fabrum,
tribunus legionis tertiae Augustae et, cum Caetobrigae oriundus
esset aut praedia ibi habuisset, a uariis oppidis Lusitanis etiam
statua honoratus (Huelmer ad 0. I. L. II Suppl. p. 803), idque, ut
litterarum forma docet, saeculo post Chr. primo (Huebner Eph. l. 3.).
nunc etiam illud intellegitur, cur Solinus 1, 29 anuo u. c. 801 actis
publicis olympiadem septimam et ducentesimam adnotatam esse
commemorauerit eaque nota ultima sit eius generis3 iu eum enim
annum eius chronographus desierat (Mommsen p. xm).

Sic debemus Mommseno Huebneroque circumscriptam
quandam huius Bocchi imaginem, qui et propter uitam publicam
eiusque laudes ab imperatoribus popularibusque suis amplis hono·
ribus cultus est et in litteris excellens exstitit. nam apud eum
‘in solida et plena doctrina' uersamur, ut ait Mommsen , qui in
editione sua eas res, quibus excerpta Pliniana Solinus ex ea auxit,
distinxit atque in praefatione (p. nrt—xm) eas composuit, digessit,
aestimauit. magnam ibi hercle rerum diuersissimarum copiam
habemus, partim certis temporum notis finitarum siue olympiadum
siue urbis conditae siue post excidium Troiae siue regum consu-
lumue. sed etiam ultra excidium “ illud res repetiit ab Ogygo
Deucalioneque (c. 11 , 18), imitatus Graecos chronographos et
qui eorum eruditionem ad Romanos transtulit, Cornelium Nepo-
tem, quocum nescio an non solo casu nominis coniunctus sit.
tum uero et Graecas et Romanas res pertexuit, maxime origines
urbium populorumque etiam minus notorum, atque etiam poetas
scriptoresque enumerauit, praeter consuetudinem auctorum suorum
largum numerum adiciens (Mommsen p. xm) rationemque secutus
Catonianam. ultimus autem illorum fuit Cornelius Nepos (127)

