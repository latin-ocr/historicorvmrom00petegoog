CORNELIVS NEPOS xxxxvn

tenori lumina inserere solet, artificia antitheseon et in uerbis et
in rebuS, parecheseon (‘Alliteration’), numerorum et in clausulis
et in morum descriptionibus inepte [requentat et cumulat, cum
aliis locis neglegentiae crimine non possit liberari, locis commu-
nibus uulgarem et cottidianam sapientiam arroganter proponit ¹);
quid? quod ne rerum quidem ueritati pepercit, uelut, ut anti-
thesis uim augeret, cum Herodotus (ΓΙ 110) conplures dies ad
Pentelicum Athenienses castra habuisse auctor sit, priusquam cum
hostibus confligerent, postero die post castra posita Nepos prae-
lium commissum esse declamat (1, 5, 3, imitatus Isocratem I V 87,
qui etiam eodem die), Xerxem iter in Graeciam sex mensibus
fecisse, reditum triginta diebus (2, 5, 2, quadraginta quinque diebus
secundum Herodotum VIII 115), Alcibiadem quadraginta circiter
annos natum diem supremum obisse (7, 10, 6), cum quadraginta
quinque minimum haberet, Themistoclem litteris sermoneque Per·
sico adeo eruditum esse, ut multo commodius diceretur apud
regem uerba secisse, quam ii possent, qui in Perside essent nati
(2, 10, 1 ; cf. Thuc. I 138 τῆς Περσίδος γλώσσης ὅσα ἠδύνατο
κατενόησε, Plut. Them. 29 τὴν Περσίδα γλῶσσαν ἀποχρώντως
ἐκμαθών); alia omnino ficta sunt, uelut iterum omnes Lacedae-
moniorum copias ab Iphicrate fugatas esse (11, 2, 3) multaque
quae omnia diligenter Nipperdey in editione sua maiore notauit. nec
minus quod in prooemio plura persequi cum magnitudinem uolu-
minis prohibere dicit tum festinationem, ut ea explicaret, quae
exorsus esset (§ 8), aut Epaminondae abstinentiae illustrandae mo-
dum adhibendum esse, quoniam uno boc uolumine uitam excel-
lentium uirorum complurium concludere constituisset, quorum
separatim multis milibus uersuum complures scriptores ante se
explicassent (15, 4, 6), rhetorum scholam sapiunt, qui· saepe rerum
inopiam tali ratione uelauerunt. at idem, cum in his rebus ora-
tioni ornandae ueritatem concederet, a se impetrare non potuit,
quin Attici auctoritati obsecutus non solum saepe nomina scrip·
torum, quibus usus esset, sed etiam rationes egregias, quae ne
nunc quidem spernerentur, de pretio eorum proferret3 de tempore
enim, quo Themistocles in Persidem confugerit, Thucydidem ceteris
anteponit, quod aetate proximus de iis, qui illorum temporum
historias reliquissent, et eiusdem ciuitatis fuerit (2, 9, 1 ; uid.

1) 9, ⁶, 1 accidit huie, quod ceteris mor-talibms, ut inconsideratior
in secunda quam in aduersa esset fortuna. 18, 1, 1 quod magnos homi·
nes uio-tute metimur, non fortuna, similia..

