LXVI DE SCRIPTORVM Vrrls ET SCRIP'I'IS

proyr. aymn. Friedland. 1855) ¹), L. Schwabe (ap. Fleckeisen. 129
p. 380) multique alii, partim dubitanter, partim fidentius a Ca-
tullo Tanusium Volusii nomine, quod eodem uocabuli exitu, eadem
mensura uteretur, dictum esse concluserunt, suntque multa, quae
huic coniecturae faueant, maxime, quod Senecae iudicium nanci-
scitur quo explicetur. uerum tamen historia Tanusii sermone
pedestri scripta, quo rem a. 55s699, usque ad quem Catulli con-
suetudo cum Lesbia non durauit, factam narrauit, ab annalibus
‘pessimi poetae’ distinguenda nec eundem adulescentem res no-
manas uersibuS, aetate prouectum oratione persecutum esse ueri·
simile est. recte igitur P. E. Sonnenburg ²) adstipulantibus A. Riesio
et Aem. Baehrensio Catulli interpretibus omnino uon habuisse eum,
cur Tanusii nomen obscuraret, monuit ceteraque aduersariorum
argumenta infirmiora esse quam uisa essent. quae cum res ita
sint, ex testium Tanusii historiae numero Catullus eiciendus est,
Senecam autem aut aliud de Tanusio dictum in mente habuisse

censendum, id quod probabilius est, aut illius cat-,atam chartam
ex confusione a Volusio ad eum transtulisse.

M. IVNIVS BRVTVS EIVSQVE LAVDATORES

vt nunc ad eos pergam, qui Caesaris causam impugnauerunt,
primus locus Bruto (praetori in Gallia cisalp.46l708‚ urbano 42s712,
mort. 42s712) dandus est, quamquam litterarum telo non est usus,
continuit enim se historicae scriptionis genus intra epitomas quas
fecit, Polybii, Coelii Antipatri, Fannii, amplitudine uerborum ad eos
delatuS, cum, quae erat eius indoles breuitatis studiosa, magis res
quam uerba spectaret, ad Coelium sortasse etiam iuris scientiae socie-
tate (Cic. Brut. 26, 102). in hac autem re tauta industria uersatus
est, ut ‘ne in militia quidem eam intermitteret atque ante ipsam
pugnam Pharsaliam, cum alii propter calorem corpora curarent,
usque ad uesperum Polybii epitomae componendae operam daret
(plut. Brut. 4). Notitiam harum epitomarum debemus Coeliano·
rum ——baec enim uera inscriptio fuit - Ciceroni, qui a. 45s709

1) Haec copiosa disputatio maxime ad Catullum coniecturis tem·
ptandum et explicandum pertinet.

2) Der Historn‘ker T. G. und die annales Volusii in Hister. Unter-
suchunqen Arn. Schc‘ifer qewidmet p. 158—165.

