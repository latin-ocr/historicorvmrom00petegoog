C. OPPIVS Lxm

nam ut apud eum opera Suetonii esse ipsius commentarios con·
stat (u. Romi praef. p. σι), ita a Sidonio Balbum in prima linea
libri octaui belli Gallici pro Hirtio scriptore substitutum esse mihi
Nipperdey Quaest. Caes, p. 36 persuasit.

ο. OPPIVS ¹)

Oppius equestri loco natus post a. 54s700, ultra que'm an-
num eius memoria non ascendit, coniungitur fere cum Balbo,
quocum Caesaris absentis causam Romae ita administrare solebat,
ut quae constituissent, rata illi essent. tum Ciceronem et bello
ciuili apud Caesarem defendit et cum reuerso familiariter uixit,
ut multum ab eo consuleretur et consuleret, maxime post Caesaris
caedem, cum ipse aperte ad Octauianum transisset (ad f. XI 29),
idem amans Varronis (ad f. IX 6, 1), amicissimus Attico (ad Att.
XVI 2, 5). Etiam intentius autem quam Balbi litterarum studium
in eo fuisse uidetur. nam non solum Caesarem in litteris dandis
adiuuit (Cic. ad Q. f. III 1, 8) sed etiam libris scriptis eius lau-
dem auxit, ut uel Plutarchus, si de Caesaris amicis uel inimicis
uerba faceret, summa cautione opus esse iudicaret (Pomp. 10),
continuauitque etiam pro mortuo eam operam, cum in Octauiani
gratiam ‘librum ederet non esse Caesaris fllium, quem Cleopatra
diceret’ (Suet. 52, qui addidit quasi plane defensione ac patro-
cinio res efferet). Antonius enim etiam a Caesare eum adgnitum
esse senatui adfirmauerat') Praeterea certa testimonia exstant de
uita prioris Africani, in quo libro de diuina eius origine noctur-
nisque cum loue consultationibus narrauerat‚ ut illa auctoritate
res a Caesare uel gestas uel paratas quasi sanciret, id quod
etiam alios scriptores conatos esse ex Liuii loco quodam (38, 56,
1-3, uid. Mommsen Rom. For-sch. II p. 502 sq.) perspexit. Num
Cassii, i. e. eius qui Caesarem interfecit, uitam scribere operae
pretium esse duxerit, ut tradidit Charisius (fr. 4), mihi admodum

 

 

1) G. Thouret De Cicerone, Asinio Pollione, 0. Oppio rerum Cae-
sar-{anorum scm'ptoribus. stud. Lips. I p. 346—360.

2) Aliter ipse Caesar testatus erat, Nicol. Damaso. fr. 101 c. 20,
ΠΙ p. 440 M: οἱ μὲν γὰρ ἔφασκον βασίλειον αὐτῷ ἐγνωκέναι συμπάσης
γῆς καὶ θαλάττης Αἴγυπτον ἀποδεικνύναι, ἔνθα βασιλίδα Κλεοπάτραν
αὐτῷ παῖδα τεκεῖν Κῦρον [Καισαρίωναῗ] φοιτήσασαν εἰς εὐνήν · ὅπερ
αὐτὸς ἤλεγξεν ἐν ταῖς διαθήκαις ψεῦδος ὄν. Cf. de hac re tum multum
trita Bruma-nn h. R. ΠΙ p. ‘164 sq.

