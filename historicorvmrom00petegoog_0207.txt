cnxxxxvl DE SCRIPTORVM vrrls ΕΤ SCRIPTIS

Atque prioris quidem operis inscriptio quattuor fragmen·
tis a Stephano Byzantio ad breuiatam formam Χιλιᾶδος relatis
(fr. 1—4) confirmatur, sed quod spatium mille annorum Quadra·
tus ab urbe condita complexus sit quaeritur. nam si usque ad
initia imperii Alexandri Seueri (a. 222—235), hic millesimum
urbis annum celebrare sine dubio non omisisset, cuius rei mentio
nusquam facta est. 1) neque illud sub Alexandro, quem usque ad
a. 248 uitam producturum esse speraret, incohare, tum propter

acerbam eius mortem sub Philippis absoluere potuit: ita enim ’

etiam res ab his gestae ei describendae fuerunt. hoc unum igitur
relinquitur, ut censeamus Quadratum, cum sub Alexandro, qui
annum quartum decimum agens regnum adeptus erat, fautore
scriptorum litterarumque, millesimum urbis annum se uisurum
esse pro certo haberet, illud opus praecepto uno fere anno iam ad
linem perduxisse, tum uero, cum iam in eo esset, ut ille dies
festus celebraretur, Alexandrum subita morte interisse. atqui
Castor Romam esse a. 764 a. Chr. n. conditam esse computauerat,
quem apud Graecos etiam tum (uelut apud Eusebium) magna
auctoritate floruisse constat, ut annus 236 p. Chr. urbis millesi-
mus esse eis uideretur. Philipporum autem maxime interfuisse
omnia uestigia talis apparatus delere per se elucet. sic Vossii
(Hist. ar. p. 286 West.) dubitatio de Suidae auctoritate remouetur.

Euagrii fontes rerum Romanarum perlustrantis eo eapite
testimonium ad Parthica Asinii Quadrati pertinet et a Stephano
Byzantio multis locis et a Capitolino citata. nam quod Eusebium
res ab Octauiano, Traiano, Marco usque ad Cari mortem deduxisse,
tum de his temporibus quaedam ab Arriano et Asinio Quadrato
scripta esse refert, illos ut clarissimos Parthorum uictores nomi·
nauit, Arrianum autem bella a Traiano cum Parthis gesta tradi-

---... -ο--

1) C. Mueller Fr. Η. G. 111 p. 6⁶9 millesimum urbis annum ab
initiis Alexandri regni reputans anno '2⁷6 urbem conditam esse Asinium
uoluisse conclusit, unde postquam G. 'heu titulum Olympicum (Ἡ
Ὀλυμπικὴ βουλὴ καὶ ὁ δῆμος τῶν Ἠλείων Πάιον] Ἀσίνιον Κουαδρᾶτον,
ἀνθύπατον, ὕπατον ἀποδεδειγμένον, τειμήσαντα τὴν Ὀλυμπίαν καὶ λόγῳ
καὶ ἔργῳ Dittenberger 1 p. 625 n. 417) ad hunc scriptorem rettulit,
eum a senatu Olympico populoque Eleo statua ornatum esse, quod ‘in
prooemio de mira. illa, quae inter origines urbis et. ludorum Olympi-
corum intercederet temporis ratione uerba. fecisset’‚ Dittenberger 1. s.
sagaciter suspicatus est neque tamen mihi persuasit. ceterum rerum
scriptorem proconsulatus atque consulatus honoribus functum esse Dio-
nis et Marii Maximi exemplis ueri simile fit.

